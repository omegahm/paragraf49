---
layout: post
title:  "Se mor! Ingen hænder"
date:   2015-03-18
redirect_from: '/2015/03/18/se-mor-uden-haender.html'
---

Vi tager i denne omgang en lille paragraf; én som synes meget uskyldig:

> Cyklist skal under kørslen have begge fødder på pedalerne og mindst den ene hånd på styret.
> <footer>Færdselslovens § 49 stk. 4</footer>

Du må altså ikke cykle **uden** hænder!

Du må derimod gerne cykle med kun én hånd, hvilket, hvis vi tænker os lidt om, giver fin mening.
Hvordan ville du ellers give tegn til at skulle standse eller foretage et sving?

> Førere af køretøjer må under kørsel ikke benytte sig af håndholdte mobiltelefoner.
> <footer>Færdselslovens § 55 a.</footer>

Nej, du må heller ikke snakke i håndholdte mobiltelefoner, ej heller selv om du sagtens kan cykle med én hånd.

Du må dog gerne tale i telefon, hvis den er håndfri, på præcis samme vilkår, som bilister.

Der er en kr. 1000,- bøde forbundet med det at tale i håndholdt telefon under kørsel.<sup>[1](#1)</sup>
At køre uden hænder koster kr. 700,-.

Man må altså ikke kører uden hænder, men man må gerne kører med én hånd, så længe den anden hånd ikke bliver brugt til at holde en mobiltelefon, som man samtidig taler i.

Skal vi gå videre i den absurde retning? Må man indtage føde, mens man er i/på et køretøj i trafikken?

*Ingen præcedens.*

Må man have en sandwich i den ene hånd, mens man cykler med den anden?

*Ingen præcedens.*

Må jeg så spise min sandwich, mens jeg cykler med én hånd?

Ja, det må du gerne!

**Se mor! Kun én hånd.**

![Sandwich på cykel](http://i.imgur.com/GUrslFS.jpg)
<small>Billedet taget fra http://www.thewire.com/</small>

<small id="1">
1) [Politiets bødetabel (PDF)](http://www.politi.dk/NR/rdonlyres/C9FC7B95-779E-49C8-9C27-5C7BEF71D348/0/B%C3%B8detakster_115789_P669_1011.pdf) fortæller, hvad de forskellige forseelser koster.
</small>
