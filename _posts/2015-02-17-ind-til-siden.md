---
layout: post
title:  "Ind til siden!"
date:   2015-02-17
---

En ting, som burde ligge naturligt for alle, som bevæger sig i trafikken dagligt, burde være § 49 stk. 2.
Denne lyder:

> Cyklist skal altid holde til højre på den vognbane, der er beliggende yderst til højre i færdselsretningen. Vognbanen ved siden af kan dog om nødvendigt anvendes under overhaling, såfremt denne ikke kan ske til højre.
> <footer>Færdelslovens § 49 stk. 2</footer>

Ind til siden! - og gerne helt ind til kantstenen. 
Især hvis du skal svinge til højre længere fremme.

Der er nu noget underligt ved ovenstående paragraf.
Vi forstår den alle sammen.
De fleste cyklister er også gode til at overholde den - dog ikke når de cykler sammen med andre, men her spiller [stk. 1]({% post_url 2015-02-08-saa-flyt-jer-dog %}) heldigvis ind.

Det der er underligt, er definitionerne - eller mangel på samme.

[Færdelslovens § 2](https://www.retsinformation.dk/forms/r0710.aspx?id=158005#Par2_Stk1) indeholder definitionerne brugt i samme.
Her står bl.a. hvad en vognbane er:

> Vognbane: enhver af de baner, i hvilke kørebanen kan deles, og som hver er tilstrækkeligt bred til at kunne benyttes af en række køretøjer med 4 hjul.
> <footer>Færdelslovens §2, punkt 29</footer>

![Gocart](http://i.imgur.com/h2OKla5.jpg)
<small>Køretøj med 4 hjul. Billedet taget fra http://www.alibaba.com/</small>

Den definition giver ingen brugbar information.

Går vi lidt højere op i samme paragraf, ser vi definitionen på en kørebane:

> Kørebane: den del af vejen, der er bestemt for kørende, herunder dog ikke cykelsti eller ridesti. Reglerne om færdsel på kørebane gælder også for færdsel på cykelsti og ridesti.
> <footer>Færdelslovens § 2, punkt 9</footer>

Aha!
Det er ikke placeringen på cykelstien, som § 49 stk. 2 behandler, men derimod cyklistens placering på "vejen".

Den anden del, «Vognbanen ved siden af kan dog om nødvendigt anvendes under overhaling, såfremt denne ikke kan ske til højre», betyder selvfølgelig at man må køre ud på venstre side - vognbanen ved siden af - af en bil eller andet køretøj, som skal til højre, hvor du selv skal ligeud.

Vi er ikke kommet tættere på, hvor man skal bevæge sig på en cykelsti.
Hold dig bare til højre.

Definitionen af en kørebane fra § 2 fortæller os imidlertid at samme regler gælder på cykelsti såvel som på "vej".

Paragraf 15 kommer til undsætning her:

> Kørende skal under hensyntagen til anden færdsel og forholdene i øvrigt holde så langt til højre som muligt.
> <footer>Færdselslovens § 15 stk. 1</footer>

Der er ingen undskyldning.
Ind til siden!
Vi har også følgende paragraf fra kapitel 4:

> Er der på vej anlagt særlige baner for forskellige færdselsarter, skal kørende benytte den bane, som er bestemt for færdsel med køretøj af den pågældende art.
> <footer>Færdselslovens § 14 stk. 1

Eureka!
Så giver de blå baner på vejen også mening.

Er der så nogen, som kan fortælle mig hvor jeg, som højresvingende cyklist, skal placere mig på følgende cykelsti:

<div style="text-align:center; max-width:100%;"><iframe src="https://www.google.com/maps/embed?pb=!1m0!3m2!1sen!2sdk!4v1424112538667!6m8!1m7!1szBrsXnzTsvFLA_fpshJYhQ!2m2!1d55.679915!2d12.56281!3f136.33634176232937!4f-8.81930704620278!5f0.7820865974627469" height="450" width="300" frameborder="0" style="border:0;"></iframe></div>
