---
layout: post
title:  "Højre, venstre, højre"
date:   2015-03-04
redirect_from: '/2015/03/04/hojre-venstre-hojre.html'
---

Vi har indtil nu diskuteret, hvor du, som cyklist, skal placere dig på vejen, når du *bare* skal ligeud.
En ting, som er lidt mere besværlig, er højre- og venstresving.

Det *nemme* her er højresvinget, så lad os starte med det:

> Ved svingning til højre skal køretøjet føres så langt ud mod kørebanens højre kant som muligt. Svinget skal gøres så lille som muligt. [...]
> <footer>Udsnit af færdelslovens § 16 stk. 3</footer>

Sammen med:

> Kørende skal give tegn før igangsætning fra kanten af vejen og før vending og svingning. [...] ved, at en arm rækkes vandret ud til siden.
> <footer>Udsnit af færdelslovens § 32 stk. 2</footer>

Og selvfølgelig [§ 61 fra Bekendtgørelse om vejafmærkning](https://www.retsinformation.dk/Forms/R0710.aspx?id=139507#Par61_Stk1), som fortæller hvordan et lyskryds fungerer.

Højresving burde altså give sig selv:
Ind til siden; som vi allerede har lært om i de to forgangne uger, giv signal og så, hvis der er grønt, drej til højre.

Nej! Du må ikke dreje til højre for rødt, ej heller selv om det bare er på cykelstien<sup>[1](#1)</sup>.

Men hvad så med det *svære* venstresving?

> Før vejkryds skal cyklist, der skal lige ud eller svinge til venstre, uanset § 16, stk. 1 og 3<sup>[2](#2)</sup>, fortsat holde til højre på vejen. [...]
> <footer>Udsnit af færdelslovens § 49 stk. 3</footer>

Igen, ind til siden...

> [...] Såfremt en eller flere vognbaner ved afmærkning er forbeholdt de kørende, der skal svinge til højre, er det dog tilladt cyklisten at placere sig ved linjen mellem den nærmeste vognbane, som ikke er forbeholdt de højresvingende, og højresvingsbanen. [...]
> <footer>Udsnit af færdelslovens § 49 stk. 3</footer>

... hvor det giver mening.
Skal du til venstre og andre på vejen skal til højre, i deres egen bane, skal du altså lægge dig på deres venstre side.

Nu kommer det vi skal bruge:

> [...] Cyklist, der ønsker at svinge til venstre, skal fortsætte gennem krydset til dets modsatte side og må først foretage svingningen, når det kan ske uden ulempe for den øvrige færdsel. Dette gælder uanset afmærkning, medmindre det fremgår af denne, at den gælder for cyklister. 1.-4. pkt. gælder også ved kørsel over eller bort fra kørebanen uden for vejkryds.
> <footer>Udsnit af færdelslovens § 49 stk. 3</footer>

Se, det var ikke så svært.

Skal du til venstre i et vejkryds, skal du altså lægge dig i højre side af cykelstien, med mindre der er en højresvingbane, så skal du lægge dig til venstre for denne, og derefter fortsætte ligeud i krydsen, til det modsatte hjørne, hvor du skal vente til der er frit, for så at, igen, fortsætte ligeud.<sup>[3](#3)</sup>

**Tillykke!** Du har nu foretaget et venstresving.

<small id="1">
1) [Denne PDF](http://vejdirektoratet.dk/DA/viden_og_data/temaer/trafiksikkerhed/cykel-hojresving_for_rodt/Documents/H%C3%B8jresvingende%20cyklister%20for%20r%C3%B8dt.pdf) viser, hvor i landet du, indtil udgangen af 2015, må foretage højresving for rødt.
</small>

<small id="2">
2)
</small>

> <small>I god tid før vejkryds skal kørende i de tilfælde, hvor kørebanen har to eller flere vognbaner, der er forbeholdt færdslen i samme retning, anbringe sig i vognbanen længst til højre, hvis der skal svinges til højre, og i vognbanen længst til venstre, hvis der skal svinges til venstre. Den, der skal lige ud, kan anbringe sig i den vognbane, som under hensyn til den øvrige færdsel og den fortsatte kørsel er den mest hensigtsmæssige.</small>
> <footer>Færdelslovens § 16 stk. 1</footer>


> <small>Ved svingning til højre skal køretøjet føres så langt ud mod kørebanens højre kant som muligt. Svinget skal gøres så lille som muligt. Ved svingning til venstre skal køretøjet føres så langt som muligt ind mod kørebanens midte eller, hvis kørebanen har ensrettet færdsel, mod kørebanens venstre kant. Svingningen skal foretages på en sådan måde, at køretøjet, når det forlader krydset, befinder sig til højre på den kørebane, det svinger ind på.</small>
> <footer>Færdelslovens § 16 stk. 3</footer>

<small id="3">
3) Puha...
</small>
